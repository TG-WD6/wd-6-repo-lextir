# Alex Tirajoh 

Ik ben opgegroeid in een dorpje in Twente en heb Indonesische roots. Als tiener raakte ik verslingerd aan films en ben uiteindelijk ook film gaan studeren. Ik heb sindsdien o.a. als video editor gewerkt en als filmprogrammeur. Mijn werk in de culturele sector is in de afgelopen jaren door corona zo goed als stil komen te liggen. Dit heeft de wens om mezelf opnieuw uit te dagen zodanig versterkt dat het me heeft doen besluiten tot een carrièreswitch.

Van jongs af aan heb ik een sterke affiniteit met computers en games. In mijn studietijd ben ik begonnen met web sites te bouwen en ik ontdekte dat ik het heel erg leuk vond en het mij ook goed lag. Web development is nadien altijd in het achterhoofd blijven hangen en nu ik voor een carrièreswitch sta was er geen twijfel over wat ik wilde gaan doen.

Ik wil heel graag front end developer worden en ik ben daarvoor volop aan het oefenen en leren. De eerste indrukken van de opleiding maken mij zeer enthousiast. In deze repo zijn alle opdrachten die ik voor de opleiding voltooi te zien.